<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=UTF-8">
   <meta name="GENERATOR" content="Mozilla/4.79 [en] (Windows NT 5.0; U) [Netscape]">
   <title>Hospodářský plán Velká Morava</title>
</head>
<body text="#000000" bgcolor="#E5EEFF" link="#0000EE" vlink="#551A8B" alink="#FF0000"><!--wz-lista-13-w-->

<TABLE  CELLPADDING=3 CELLSPACING=0 border=0 cols=3>
  <TBODY>
    <TR>
      <TD align=left><A href="../index.html"><IMG src="../_buttons/bt_uvod2.jpg" height=19></A>&nbsp;&nbsp;</TD>
      <TD align=left><A href="../prehled_panstvi.html"><IMG src="../_buttons/bt_sezpanstvi2.jpg" height=19></A>&nbsp;&nbsp;</TD>
      <TD align=left><A href="../prehled_abecedni.html"><IMG src="../_buttons/bt_abc2.jpg" height=19></A>&nbsp;&nbsp;</TD>
      <TD align=left><A href="../_clanky/clanky.html"><IMG src="../_buttons/bt_clanky2.jpg" height=19></A>&nbsp;&nbsp;</TD>
    </TR>
  </TBODY>
</TABLE>
<HR>
<BR>

<p align="center" style="word-spacing: 0; margin-top: 0; margin-bottom: 0"><u><b><font face="Tahoma" color="#171AAA" size="+2">Hospodářský plán revíru Velká Morava</font></b></u></p>

<font color="#000000" size="+1">

<p>V dějinách revíru by ještě stála za zmínku výsadba „skupiny dubů knížete Jana“, provedená k trvalé vzpomínce na 40-leté výročí vlády Jeho Jasnosti knížete a pána. Tato skupina byla založena v dnešním hospodářském dílci 28 na jaře 1898 v absolutní nadmořské výšce 805 m a tento hospodářský dílec lesa byl po této skupině dubů pojmenován. Skupina obsahuje 20 dubů letních (Quercus pedunculata) a 20 dubů zimních (Quercus sessiliflora), t.j. celkem 40 kusů (s ohledem na 40-leté trvání vlády), a 18 dubů červených (Quercus rubra), celkem tedy 58 kusů (kde poslední číslo (18) znamená věk Jeho Jasnosti při nástupu vlády, zatímco celkový počet (58) udává tehdejší věk Jeho Jasnosti).</p>

<p>V této skupině dubů se nachází, opřena o umělou hromadu kamenů, kamenná deska s následujícím nápisem:
</p>

<p align="center">
<IMG src="velkamorava_johann.jpg" height=239>
</p>


<p>Výběrem těchto tří druhů dubů určených k výsadbě by současně měl být vyřešen vědecký problém, totiž provést srovnatelná pozorování ohledně prospívání těchto druhů dubů v nejrůznějších místech a nadmořských výškách, a tím shromáždit důležité lesnické zkušenosti pro pěstování dubů. – Skupina dubů je ohrazena latěmi; levá strana oplocení je osázena douglaskami, pravá borovicemi vejmutovkami.
</p>


<p>Avšak také druhý den, důležitý pro každého dobrého patriota, byl v revíru zvěčněn. – Na památku 50-letého výročí vlády Jeho císařského a královského Veličenstva Františka Josefa I. byla v hospodářském dílci 8 bezprostředně před chatou Vilemínkou zasazena skupina císařských javorů, a sice:
</p>

<p>5 horských javorů (Acer pseudoplatanus), a v této skupině byl pro trvalou vzpomínku zasazen kámen s následujícím tesaným nápisem:</p>

<p align="center">
<IMG src="velkamorava_kaiser.jpg" height=228>
</p>

<p>Stejný význam mají také „javory císařovny Alžběty“ zasazené ve stejném roce v hospodářském dílci 42, přímo pod novou silnicí údolím Moravy, k trvalé vzpomínce na císařovnu, jež zemřela bezbožnou rukou vraha.  Také v této skupině se nachází památník s následujícím věnováním:</p>

<p align="center">
<IMG src="velkamorava_kaiserin.jpg" height=240>
</p>

<p>Kromě pietních pohnutek přinese pozorování těchto skupin, založených ve stejném početním rozsahu ve všech revírech v knížecí režii (javory císařovny Alžběty však pouze v revírech pod lesním úřadem Hanušovice), vědecky zajímavé výsledky.</p>



</body>
</html>